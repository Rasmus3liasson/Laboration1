# Laborationsuppgift 1 - Java-Programmering

Dela in din applikation i lämpliga metoder och tänk på namngivning av variabler och metoder. För VG som betyg på uppgiften behöver man göra uppgift 5, inläsning från fil. Inlämning av uppgiften sker enklast som länk till ett git repo. Det är då enkelt att pusha nya commits om det saknas något i uppgiften för godkänt.

## Uppgift: 1. Meny
Börja med att skapa ett konsolprogram med hjälp av Java som vid start skriver ut en meny med följande utseende:


När alternativ `e` väljs ska programmet avslutas. Både `e` och `E` ska vara giltiga som val för att avsluta.

Vid val av något av de övriga alternativen ska dessa köras och när körningen är klar ska menyn åter skrivas ut på skärmen så att ett nytt val kan göras.

### 1. Inmatning
Senaste åren har elpriserna blivit högre och varierar mycket. Det här programmet ska kunna hjälpa till med att analysera elpriser för ett dygn. När man väljer alternativet inmatning från menyn ska programmet fråga efter priserna under dygnets timmar. Inmatningen av värden ska ske med hela ören. Tex kan priser vara 50, 102 eller 680 öre per kWh. Priset sätts per intervall mellan två hela timmar. Dygnets första pris är då mellan 00-01, andra intervallet är mellan 01-02 osv.

## Elpriser
========
1. Inmatning
2. Min, Max och Medel
3. Sortera
4. Bästa Laddningstid (4h)
e. Avsluta

### 2. Min Max Medel
När alternativ 2 väljs på menyn så ska programmet skriva ut lägsta priset, högsta priset samt vilka timmar som detta infaller under dygnet. Dygnets medelpris ska också räknas fram och presenteras på skärmen.

### 3. Sortering
Skriv ut timmarna och priset för dessa sorterade efter billigast till dyrast pris. Exempel:


### 4. Bästa laddningstid (4 h)
Om man har en elbil som man vill ladda så vill man kanske göra det när priset är som billigast på dygnet. Då batteriet behöver värmas/kylas så blir det minst förluster om man genomför laddningen sammanhängande under ett antal timmar. Låt programmet hitta de 4 billigaste timmarna som ligger i följd och skriva ut vid vilket klockslag man ska börja ladda för att få lägst totalpris samt vilket medelpris det blir under dessa 4 timmar.

### 5. Inläsning från fil, CSV (VG uppgift)
Den här uppgiften är för VG och kommer att involvera att man själv söker information om hur man på bästa sätt i modern java läser från en textfil. Det innebär att man kommer behöva göra en del efterforskning och inte bara välja första bästa lösning som presenteras av en sökmotor eller chatbot. För att slippa mata in informationen manuellt kan vi istället låta programmet läsa in en lista med priserna från en kommaseparerad textfil kallad en CSV-fil. Implementera ett menyalternativ som kan läsa in priser från en fil som heter `priser.csv` och ligger i programmets aktuella arbetskatalog.

[CSV - Wikipedia](https://en.wikipedia.org/wiki/Comma-separated_values)
